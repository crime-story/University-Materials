# Proiect 
 
Pentru evaluare, va trebui să realizați un proiect în echipă. Accentul va cădea pe modelarea, designul și implementarea unui proiect software; nu este însă necesară o interfață UI complexă.
Puteți implementa proiectul folosind orice limbaj de programare doriți (ne vom concentra pe realizarea modelelor, iar acestea sunt independente de limbaj). 

*Puteți găsi mai multe detalii despre proiecte pe pagina de Teams a cursului.*

Important de știut:

- Temele din lista de proiecte sunt doar niște propuneri. Cerințele lor pot fi schimbate la implementare, însă complexitatea proiectului ar trebui păstrată. Puteți propune și o altă temă decât cele din listă, însă încercați să propuneți proiecte de o complexitate asemănătoare. 
- Fiecare student trebuie să facă modelarea și implementarea unei părți distincte a proiectului. 
- Fiecare echipă trebuie să aibă 3-5 membri. Dacă nu reușiți să vă găsiți o echipă, anunțați-mă și vă voi ajuta. Echipele și temele de proiect trebuie alese până pe 29 octombrie 2024. Studenții care nu vor avea proiect/echipă la 30 octombrie vor fi distribuiți aleator în echipe. 
- O temă poate fi aleasă de mai multe echipe. Dacă prea multe echipe aleg însă exact aceeași temă, e posibil ca unele echipe să fie rugate să schimbe tema.  


### Cerințe

- 1 diagramă generală (la nivel de echipă), care să prezinte întreaga soluție
- câte 2 diagrame (individual), care să arate contribuția personală la proiect. Diagramele trebuie să fie de tipuri și categorii diferite (o diagramă structurală și una de comportament). Diagramele trebuie să fie realizate "de mână", nu generate din cod (de exemplu, diagramele de clasă să nu fie generate direct din cod OOP sau salvate drept captură de ecran din unelte DB).
- o aplicație (funcțională) corespunzătoare diagramelor prezentate:
   - un demo (care să funcționeze)
   - 2 design patterns implementate
- o prezentare textuală a cerințelor funcționale/non-funcționale identificate și a design patternurilor folosite

### Checkpoint

În decembrie, la ultimul laborator înainte de vacanță,  veți avea o prezentare intermediară a proiectului. Pentru această prezentare veți primi 1 punct din nota finală. 

- Fiecare membru al echipei va trebui să arate cel puțin o parte dintr-o diagramă individuală; întreaga echipă va trebui să prezinte o parte din diagrama generală (overview) care va identifica componentele principale ale proiectului. 
- De asemenea, partea de implementare va trebui să fie deja începută (să aveți un repository în GitHub/GitLab etc.). Veți primi mai multe detalii despre prezentarea intermediară în luna noiembrie.
   
