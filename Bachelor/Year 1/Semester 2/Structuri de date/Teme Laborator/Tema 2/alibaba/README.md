# Alibaba [(link infoarena)](https://www.infoarena.ro/problema/alibaba)
### Ali Baba i-a surprins pe cei 40 de hoţi cotrobăind printre comorile lui. Aceştia erau mulţi, el era singur, în concluzie a încercat să se înţeleagă cu ei. Printre comori era o ladă specială pe care a fost notat numărul diamantelor aflate în interior. Ali Baba a propus conducătorului hoţilor să taie din reprezentarea numărului K cifre, urmând să le cedeze hoţilor atâtea diamante cât reprezintă numărul care rămâne după tăiere.

## Cerinţă
### Ajutaţi-l pe şeful hoţilor să determine numărul care rămâne după tăiere, în aşa fel încât acesta să fie cât mai mare posibil.

## Date de intrare
### Pe prima linie a fişierului de intrare alibaba.in se află doua numere naturale (despărţite printr-un spaţiu) N şi K, reprezentând numărul cifrelor din configuraţia numărului scris pe ladă, respectiv numărul cifrelor urmând să fie tăiate. Pe a doua linie se află şirul de cifre scris pe ladă. Între două cifre nu există spaţiu.

## Date de ieşire
### Pe prima linie a fişierului de ieşire alibaba.out se va scrie numărul diamantelor pe care le va putea lua hoţul.

## Restricţii şi precizări:
    1 ≤ N ≤ 10 000
    0 ≤ K ≤ N-1
    Notând cu c1c2...cN şirul cifrelor numărului scris pe ladă, 0 ≤ ci ≤ 9, i = 1, 2, ..., N.